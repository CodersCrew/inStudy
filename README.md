# inStudy

inStudy to portal zrzeszający aktywnych studentów oraz inicjatywy studenckie działające we Wrocławiu.


### Dlaczego podjęliśmy się stworzenia takiego portalu?
Coraz więcej studentów zdaje sobie sprawę, że samo studiowanie nie jest w stanie zagwarantować im wymarzonej, satysfakcjonującej pracy. Poza tym, wiele osób podczas wybierania kierunku studiów nie jest jeszcze pewnych, czym dokładnie pragną się zajmować.

Naszym zdaniem koła naukowe, organizacje, stowarzyszenia oraz inne inicjatywy tworzone przez studentów są najlepszą odpowiedzią na zmieniające się czasy. Wierzymy, że dzięki nim każdy ma okazję w ciągu kilku miesięcy nie tylko poznać kilka dziedzin, które rozważa jako potencjalne pasje, ale także sprawdzić się w nich poprzez działanie.

Obecnie na terenie Wrocławia działa ponad 500 organizacji studenckich. Duża część z nich skupia się na aktywności naukowej i nie posiada osób odpowiedzialnych za marketing. Oznacza to, że dotarcie do nich nie jest łatwe a o większości z nich prawdopodobnie nigdy się nie dowiesz. Poprzez inStudy chcemy zapewnić wszystkim inicjatywom równe szanse w dotarciu do studentów, a samym studentom dać szansę na zaprezentowanie swojej aktywności podczas studiów w atrakcyjny sposób. W ramach portalu każda inicjatywa ma możliwość stworzenia własnego unikalnego profilu, który następnie będzie przez nas pozycjonowany i promowany tak, aby natrafiły na nią wszystkie osoby zainteresowane jej tematyką.

Z czasem planujemy także wprowadzanie kolejnych funkcjonalności pozwalających na wspólne realizowanie projektów przez inicjatywy z różnych dziedzin oraz współpracę między inicjatywami a światem biznesu.


### Najważniejsze linki
* [Mockupy na Figmie](https://www.figma.com/file/dwrYXz6cT75C3tVPPbAiGi4M/inStudy?node-id=0%3A1)
* [Wersja developerska portalu](https://instudy-prod.herokuapp.com/)
